--- 
layout: layouts/base
title: Článek "Sezónní předpovedi"
--- 
<div class="article">
<div class="parallax parallax_predpovedi">
</div>

<div class="article__item">
    <a class="article__item_back link" href="/projekty/projekt-hydra/"> Zpět na články</a>
    <h1>Sezónní předpovědi</h1>
    <p class="article__item_published">Publikováno 10.4.2021</p>
    <p>Mnoho lidí se během roku ptá, jaké bude příští jaro, léto podzim a zima. Tyto sezónní předpovědi se&nbsp;vytvářejí jiným způsobem než&nbsp;předpovědi krátkodobé,  ale přesto si lidé myslí, že jejich úspěšnost by měla být stejná a&nbsp;dožadují se něčeho, co&nbsp;je nemožné.</p>
        <p>
            Totéž platí i&nbsp;pro předpovědi v&nbsp;jiných oblastech světa.  Fakt, že přesnost sezónních předpovědí má své hranice,  nyní dokázala studie sezónních předpovědí hurikánů pro oblast Atlantiku, kterou provedli vědci z&nbsp;organizace NCAR  a&nbsp;z&nbsp;Jihoafrické republiky. Při tvorbě těchto předpovědí se mimo jiné vychází z&nbsp;předpovědi jevů El Nino/La Nina, ale ne vždy uspokojivé výsledky ukazují, že velkou roli hrají i jiné vlivy. Např. podle sezónní předpovědi pro rok 2013 mělo vzniknout  v&nbsp;oblasti Atlantiku neobvykle mnoho hurikánů, ale skutečnost byla opačná
            a&nbsp;hurikánová sezóna 2013 byla nečekaně klidná.
            
        </p>
        <p>
            Cílem zmíněné studie bylo zjistit, jak velkou roli ve&nbsp;výsledcích sezónních předpovědí hraje přirozená variabilita povětrnostních podmínek, kterou  nelze s&nbsp;tak velkým předstihem předpovědět.  Při modelování jednotlivých variant předpovědí byly zadávány mírně odlišné vstupní podmínky, které popisovaly přirozené změny stavu atmosféry. Zároveň  byla  ve&nbsp;všech variantách výpočtu použita stejná hodnota teploty oceánu.  Během 16 běhů modelu bylo vypočteno 16 různých variant předpovědi hurikánové sezóny.
        </p>
       <p>
        Ukázalo se, že i&nbsp;když byly rozdíly ve vstupních podmínkách malé, výsledky se významně lišily: minimum 6&nbsp;a&nbsp;maximum 12&nbsp;hypotetických tropických bouří.  Další nepřesnost sezónních předpovědí vzniká tím, že ne všechny tropické bouře dosáhnou stádia hurikánů. Během vývoje tropických bouří může totiž dojít k&nbsp;různým modifikacím meteorologických veličin (např. oblačnost a vítr),  které se předpovědět nedají, ale které významně ovlivní  možnou proměnu v&nbsp;hurikán.
       </p>
       <p>
        Závěr studie je tento: přestože sezónní předpověď jevů El Nino/&nbsp;La Nina může pomoci
        při tvorbě předpovědi hurikánové sezóny, je třeba počítat s&nbsp;přirozenou variabilitou
        povětrnostních  podmínek a&nbsp;brát v&nbsp;úvahu fakt, že tato  variabilita je příčinou nepřesnosti výsledků, jíž se nadá vyhnout.
        
       </p>
</div>
</div>