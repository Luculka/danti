--- 
layout: layouts/base
title: Článek "Sezónní předpovedi"
--- 
<div class="article">
<div class="parallax parallax_predpovedi">
</div>

<div class="article__item">
    <h1>Sezónní předpovědi</h1>
    <p>Mnoho lidí se během roku ptá, jaké bude příští jaro, léto podzim a zima. Tyto sezónní předpovědi se vytvářejí jiným způsobem než předpovědi krátkodobé,  ale přesto si lidé myslí, že jejich úspěšnost by měla být stejná a dožadují se něčeho, co je nemožné.</p>
        <p>
            Totéž platí i pro předpovědi v jiných oblastech světa.  Fakt, že přesnost sezónních předpovědí má své hranice,  nyní dokázala studie sezónních předpovědí hurikánů pro oblast Atlantiku, kterou provedli vědci z organizace NCAR  a z  Jihoafrické republiky. Při tvorbě těchto předpovědí se mimo jiné vychází z předpovědi jevů El Nino/La Nina, ale ne vždy uspokojivé výsledky ukazují, že velkou roli hrají i jiné vlivy. Např. podle sezónní předpovědi pro rok 2013 mělo vzniknout  v oblasti Atlantiku neobvykle mnoho hurikánů, ale skutečnost byla opačná
            a hurikánová sezóna 2013 byla nečekaně klidná.
            
        </p>
        <p>
            Cílem zmíněné studie bylo zjistit, jak velkou roli ve výsledcích sezónních předpovědí hraje přirozená variabilita povětrnostních podmínek, kterou  nelze s tak velkým předstihem předpovědět.  Při modelování jednotlivých variant předpovědí byly zadávány mírně odlišné vstupní podmínky, které popisovaly přirozené změny stavu atmosféry. Zároveň  byla  ve všech variantách výpočtu použita stejná hodnota teploty oceánu.  Během 16 běhů modelu bylo vypočteno 16 různých variant předpovědi hurikánové sezóny.
        </p>
       <p>
        Ukázalo se, že i když byly rozdíly ve vstupních podmínkách malé, výsledky se významně lišily: minimum 6 a maximum 12 hypotetických tropických bouří.  Další nepřesnost sezónních předpovědí vzniká tím, že ne všechny tropické bouře dosáhnou stádia hurikánů. Během vývoje tropických bouří může  totiž dojít k různým modifikacím meteorologických veličin (např. oblačnost a vítr),  které se předpovědět nedají, ale které významně ovlivní  možnou proměnu v hurikán.
       </p>
       <p>
        Závěr studie je tento: přestože sezónní předpověď jevů El Nino/ La Nina může pomoci
        při tvorbě předpovědi hurikánové sezóny, je třeba počítat s přirozenou variabilitou
        povětrnostních  podmínek a brát v úvahu fakt, že tato  variabilita je příčinou nepřesnosti výsledků, jíž se nadá vyhnout.
        
       </p>
</div>
</div>