--- 
layout: layouts/base
title: Článek "Odpadky v přírodě"
--- 

<div class="article">
<div class="parallax parallax_odpadky">
</div>

<div class="article__item">
    <h1>Nikdy nevíš, kam se dostanou tvoje odpadky</h1>
    <p>Název tohoto článku můžete klidně vzít doslova. Někteří z nás tuší, kam se vyvážejí popelnice, ale kdo z nás ví, co se děje s dalšími znečišťujícími látkami, které vypouštíme
        do vzduchu? Jak daleko od zdroje se může projevit znečištění atmosféry? Zajímavé informace o výsledcích výzkumu tohoto problému přináší <a class="link" href="http://www2.ucar.edu/atmosnews/research/11096/stratospheric-sulfates-traced-human-related-emissions">článek NCAR & UCAR News</a>.
        <p>Během letních měsíců vzniká nad Asií aerosolová vrstva (označovaná zkratkou ATAL) tvořená sloučeninami síry. Tato vrstva zasahuje z oblasti východního Středomoří až nad východní Čínu a nalézá se ve výšce 12 až 18 km. Její vznik souvisí s monzunovým prouděním nad Asií, které vynáší pevné částice vysoko do atmosféry, kde se následně hromadí v tropopauze – hraniční vrstvě mezi troposférou a stratosférou.  Tato aerosolová vrstva byla poprvé pozorována prostřednictvím satelitního měření v roce 1998.</p>
        <p>Sloučeniny síry se do atmosféry dostávají při spalování uhlí a dalších látek. Proto se původně  předpokládalo, že za vznikem vrstvy ATAL  nad Asií stojí zvyšující se emise v Číně
       a Indii. Tyto státy totiž koncem 90. let 20. století výrazně zvýšily svoji produkci energie právě spalováním uhlí.</p>
       <p>Výzkumný úkol, jehož výsledky jsou uveřejněny v článku <i>
       Neely III, R. R., P. Yu, K. H. Rosenlof, O. B. Toon, J. S. Daniel, S. Solomon, and H. L. Miller (2014)</i>,The contribution of anthropogenic SO2 emissions to the Asian tropopause aerosol layer, Journal of Geophysical Research - Atmospheres, 119, doi:10.1002/2013JD020578 ověřoval, zda je tento předpoklad správný.</p>
       <p>Ukázalo se však, že jmenované státy přispívají ke vzniku vrstvy jen 30% a zbytek
       se do tropopauzy nad Asií dostává ze vzdálenějších oblastí, jako jsou střední Východ,
       oblast Středomoří, Indonésie nebo severní Amerika.</p>
       <p>Vzhledem k tomu, že vrstva  ATAL nad Asií má jen omezené trvání, neovlivňuje nijak významně globální klima. To by se ovšem mohlo změnit, pokud by se zvyšovalo množství emisí vzniklých spalováním fosilních paliv nejen v Asii, ale i ve vzdálenějších oblastech. 
       </p>
</div>
</div>